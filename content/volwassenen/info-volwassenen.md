---
title: "Info Volwassenen"
date: 2022-05-25T15:52:10+02:00
draft: false
author: Secretaris
menu:
  main:
    parent: volwassenen
    weight: 10

aliases:
    - /volwassenen/info
---
# Ons concept

Iedereen is welkom bij Gentse BC, zowel competitief als recreatief, beginners en gevorderden. Er wordt geen startniveau verwacht, maar wel inzet bij het spelen.

Ons concept is eenvoudig: je komt gewoon af naar een speelmoment en speelt dan een wedstrijd tegen de mensen op dat moment aanwezig. Iedereen speelt met iedereen (van ongeveer hetzelfde niveau). Zo verhoog je jouw spelniveau en leer je ook andere mensen kennen.

Er zijn [5 speelmomenten]({{< ref "/volwassenen/speeluren" >}}) per week waarop je kan komen spelen (je beslist zelf hoe vaak en hoelang je komt en wanneer, er zijn geen verplichtingen). Er worden ter plaatse duo’s gevormd met de aanwezige personen en wedstrijdjes onder elkaar gespeeld. Na afloop verlaat je het terrein en worden nieuwe duo’s gevormd voor een volgende wedstrijd. Enkelspel mag ook, maar alleen wanneer het niet te druk is in de zaal.

# Interesse?

Je mag 3x gratis komen testspelen.
We organiseren ook regelmatig introductiemomenten voor nieuwe leden, meestal in het begin van het seizoen en na nieuwjaar. Zo proberen we de instap en drempelvrees zo laag mogelijk te houden.

Is er geen intromoment in de nabije toekomst, dan mag je gewoon naar een speelmoment komen. Zo kan je meteen meespelen en proeven van de sfeer op het veld. Breng je raket en pluimen mee, spreek een paar mensen langs de kant aan om een match te spelen en je bent vertrokken. Bij ons speelt iedereen tegen iedereen.
Uiteraard geven we je graag een woordje uitleg en koppelen we je aan enkele mensen met vergelijkbaar spelniveau of ervaring indien nodig. Dan graag dan een seintje vooraf op info@gentsebc.be wanneer je graag zou langskomen.

Wens je lid te worden, dien je het inschrijvingsformulier in te vullen. Je krijgt nadien een factuur toegestuurd. Na betaling van het lidgeld ben je officieel ingeschreven en kan je onbeperkt spelen bij ons.

# Lidgeld

Als lid kom je zoveel spelen als je wilt. Raadpleeg in het menu het lidgeld voor een volledig of een gedeeltelijk seizoen. Het lidgeld omvat ook de bijdrage voor de federatie Badminton Vlaanderen, via dewelke je verzekerd bent.
Ben je al lid van een andere club, aangesloten bij Badminton Vlaanderen, dan kan je als gastlid bij Gentse BC spelen en krijg je een korting op het lidgeld van 15 EUR.

# Competitie

Alle spelers van de Gentse BC krijgen de kans om competitie te spelen. Elk jaar rond april worden de competitieploegen voor het komende seizoen samengesteld. Hiervoor wordt tijdig een mail naar alle spelers verstuurd. Heb je interesse om competitie te spelen? Laat dan zeker iets weten op competitie@gentsebc.be. Wens je niet wekelijks matchen te spelen, is het ook mogelijk om enkel tornooien te spelen bij Gentse BC, welke ook in aanmerking komen voor een klassement.

# Trainingen

Jaarlijks worden een aantal trainingssessies georganiseerd, toegankelijk voor wie lid is bij Gentse BC. Deze lessnreeks vindt 2x per jaar plaats, van september tot december en van januari tot mei (ongeveer 12 lessen per reeks), voor zowel beginners als gevorderden. Meer informatie zal je terugvinden op deze website in een nieuwsbericht en een mail wordt verstuurd met alle informatie. Wees er op tijd bij om je in te schrijven. Hou daarom de website/facebookpagina in de gaten!

# Verzekering

De Gentse BC is verzekerd voor alle ongevallen die gebeuren op de officiële speelmomenten. Vanaf 01/01/2010 is de verzekeraar “Arena”. Je hebt wel een getuige nodig die jouw ongeval bevestigt.

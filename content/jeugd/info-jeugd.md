---
title: "Algemene info jeugd"
date: 2024-04-20T15:52:17+02:00
draft: false
author: Secretaris

menu:
  main:
    parent: Jeugd
    weight: 10

aliases:
    - /jeugd/info/     
---





# JEUGD seizoen 2024-2025 <br />
De inschrijvingen voor dit seizoen voor nieuwe spelers zijn afgesloten. We werken met een wachtlijst. Gelieve het bestuur te contacteren via jeugd@gentsebc.be 


 
# INFO
Kinderen en jongeren vanaf 8 jaar kunnen badmintonnen op woensdag (18u30-20u00 in de Wielerpiste). De minimumleeftijd op zaterdag (10-12u, Bourgoyen) is 10 jaar.  

De speler kan zelf aangeven wat zijn/haar ambitie is binnen badminton. recreatief  spelen of stevig doortrainen. Er is geen automatische doorstroom bij bv. een bepaald niveau of de leeftijd als de speler dit niet wenst. Door middel van aangepaste trainingen willen we sport, bewegen, en in het bijzonder badminton, stimuleren bij kinderen en jongeren. We verkiezen een resultaat op lange termijn boven onmiddellijk succes.

* Iedereen leert de badminton basisvaardigheden aan. De oefeningen zijn aangepast een de leeftijd en niveau van het kind en er is ruimte voor vrij spel. Alle groepen worden begeleid en technisch bijgestuurd.

* Voor de meer gedreven spelers zijn de trainingen technischer. Van deze spelers vragen we inzet en regelmatige aanwezigheid op de speelmomenten. Vaak spelen deze kinderen ook al eens een jeugdcup (jeugdtornooi) mee, wat we zeker aanmoedigen. Doorstroming naar een competitieploeg is mogelijk en zal aangegeven worden door de trainers. 

* Voor de oudere jeugd (16-18j), en zij die zeer sterk spelen, begeleiden we de overgang naar de volwassenen, zodat iedereen op zijn nieveau en met veel plezier kan verder blijven spelen. 

* Sport toegankelijk maken en houden voor iedereen is een prioriteit van onze club. We houden het lidgeld zo laag mogelijk, maar bieden wel een training van uitstekende kwaliteit door ervaren en gediplomeerde trainers.


# Jeugdcup
We stimuleren de jeugdspelers graag om deel te nemen aan een jeugdcup. Hier spelen kinderen tegen leeftijdsgenootjes en de tornooien zijn erg laagdrempelig. Deelnemen is belangrijker dan winnen. Gentse BC organiseert ook ieder jaar in oktober zelf een jeugdcup en deelname hieraan is gratis voor onze leden.

Op de jeugdcup worden de kinderen zo vaak mogelijk vergezeld door een trainer/begeleider van Gentse BC indien mogelijk. We rekenen echter ook op de hulp van de ouders bij de begeleiding van de kinderen tijdens deelname aan een jeugdcup vb. scores meetellen.

# Afspraken

* We vragen om aub op tijd komen. Jeugspelers mogen ook de zaal niet vroegtijdig verlaten, tenzij dit op voorhand door een ouder werd doorgegeven.
* Fairplay en beleefdheid vinden we erg belangrijk
* Enkel water is toegestaan in de zaal.
* Geen buitenschoenen in de zaal. Enkel sportschoenen met witte zool zijn toegelaten. Deze doe je aan in de kleedkamers.
* Na de training wordt het materiaal opgeruimd.


# Benodigdheden

* Badmintonracket
*  Sportschoenen, non marking: geen zwarte zolen
*  Sportkledij
*  Water om de dorst te lessen.


# Verzekering

De Gentse BC is verzekerd voor alle ongevallen die gebeuren op de officiële speelmomenten bij verzekeraar “Arena”. Je hebt wel altijd een getuige nodig die jouw ongeval bevestigt.



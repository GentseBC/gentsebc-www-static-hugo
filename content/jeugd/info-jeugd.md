---
title: "Algemene info jeugd"
date: 2023-06-11T15:52:17+02:00
draft: false
author: Secretaris

menu:
  main:
    parent: Jeugd
    weight: 10

aliases:
    - /jeugd/info/     
---





# JEUGD seizoen 2023-2024 <br />



 
# INFO
Kinderen en jongeren vanaf 10 jaar (vanaf 5e leerjaar) kunnen badmintonnen op woensdag (18u30-20u00 in de Wielerpiste) en/of zaterdag (10u-12u in de Bourgoyen).
Onze club biedt helaas nog geen MiniBAD (badminton voor kinderen jonger dan 10 jaar) aan.

Onze jeugd speelt in 2 groepen: een trainingsgroep en recreatieve groep. De speler kan zelf aangeven wat zijn/haar ambitie is binnen badminton. Recreatief blijven spelen is zeker mogelijk, er is geen automatische doorstroom naar de trainingsgroep bij bv. een bepaald niveau of de leeftijd als de speler dit niet wenst. Wisselen van groep kan elk semester. Door middel van aangepaste trainingen willen we sport, en in het bijzonder badminton, stimuleren bij kinderen en jongeren. We verkiezen een resultaat op lange termijn boven onmiddellijk succes.

* De recreatieve groep leert de badminton basisvaardigheden aan op een speelse manier en er is ruimte voor vrij spel. De recreatieve groep wordt altijd begeleid en technisch bijgestuurd.

* Een gekwalificeerde trainer ontfermt zich over de trainingsgroep, deze trainingen zijn technischer. Aan spelertjes die zich bij de trainingsgroep willen voegen vragen we vooral inzet en regelmatige aanwezigheid op de speelmomenten. Vaak spelen deze kinderen ook al eens een jeugdcup (jeugdtornooi) mee, wat we zeker aanmoedigen.

* Sport toegankelijk maken en houden voor iedereen is een prioriteit van onze club. We houden het lidgeld zo laag mogelijk, maar bieden wel een training van uitstekende kwaliteit door ervaren en gediplomeerde trainers.


# Jeugdcup
We stimuleren de jeugdspelers graag om deel te nemen aan een jeugdcup. Hier spelen kinderen tegen leeftijdsgenootjes en de tornooien zijn erg laagdrempelig. Deelnemen is belangrijker dan winnen. Gentse BC organiseert ook ieder jaar in oktober zelf een jeugdcup en deelname hieraan is gratis voor onze leden.

Op de jeugdcup worden de kinderen zo vaak mogelijk vergezeld door een trainer/begeleider van Gentse BC indien mogelijk. We rekenen echter ook op de hulp van de ouders bij de begeleiding van de kinderen tijdens deelname aan een jeugdcup vb. scores meetellen.

# Afspraken

* We vragen om aub op tijd komen. Jeugspelers mogen ook de zaal niet vroegtijdig verlaten, tenzij dit op voorhand door een ouder werd doorgegeven.
* Fairplay en beleefdheid vinden we erg belangrijk
* Enkel water is toegestaan in de zaal.
* Geen buitenschoenen in de zaal. Enkel sportschoenen met witte zool zijn toegelaten. Deze doe je aan in de kleedkamers.
* Na de training wordt het materiaal opgeruimd.

Op woensdagavond is er een overlapmoment waarbij onze betere en oudere jeugdspelers samen met de volwassenen kunnen spelen indien zij dat wensen. Jeugdspelers krijgen in dat half uur voorrang om te spelen.

# Benodigdheden

* Badmintonracket
*  Sportschoenen, non marking: geen zwarte zolen
*  Sportkledij
*  Water om de dorst te lessen.

# Interesse?

Wens je lid te worden, dien je het inschrijvingsformulier in te vullen. Na betaling van uw lidgeld ben je officieel ingeschreven.  De kostprijs voor beide groepen (recreatief of intensief) is dezelfde. Voor deze prijs kan je 1 of 2 keer per week komen spelen.
Heb je nog vragen? Contacteer ons gerust op jeugd@gentsebc.be of kom eens een keertje proefspelen (enkel in juni).


# Verzekering

De Gentse BC is verzekerd voor alle ongevallen die gebeuren op de officiële speelmomenten bij verzekeraar “Arena”. Je hebt wel altijd een getuige nodig die jouw ongeval bevestigt.
---
title: "Twizzit handleiding"
date: 2024-11-26T15:50:16+02:00
draft: false

aliases:
    - /club-gegevens/twizzit/
---


## Wat is Twizzit.
Gentse BC werkt voor haar communicatie en inschrijvingen en zo veel met het programma Twizzit, op vraag van Badminton Vlaanderen. Twizzit is een handige online tool die je kan gebruiken op je PC alsook via een handige app op je smartphone. Iedereen die is ingeschreven bij Gentse BC kan een account aanmaken.

## BELANGRIJK:  gegevens controleren en aanpassen
Bij de overstap naar Twizzit heeft BadmintonVlaanderen alle accounts aangemaakt. Het is dus mogelijk dat de gegevens verschillen van diegene die bekend waren bij Gentse BC. Kijk dus zeker alle gegevens goed na, en zeker gsmnr, emailadres, nationaliteit en woonadres. Zonder de juiste gegevens kunnen wij jou ook niet meer contacteren!

## Een account aanmaken: hoe en waarom.
Elk ingeschreven lid ontvangt per mail een uitnodiging om een account aan te maken. 
De info die in jouw twizzit verschijnt, is aangepast aan de groep (jeugd, volwassenen, G-sport, ...) waarvoor jij ingeschreven bent. Zo krijg jij geen overbodige info over andere groepen. De verschillende accounts zijn makkelijk te linken waardoor je snel van de ene naar de andere account kan wisselen.

Heb je geen uitnodigingsmail ontvangen? Ga naar twizzit via https://app.twizzit.com/v2/login?deviceid=&mobiletype= en kies voor "username of paswoord vergeten". Vul dan "Gentse BC" in bij de naam van de organisatie en je kan op deze manier jouw account terugvinden via je e-mailadres, voornaam en/of familienaam. Klik vervolgens op je naam. Je ontvangt een e-mail met instructies. Opgelet!  Deze e-mail wordt verzonden naar het door jouw opgegeven e-mailadres bij je initiële inschrijving bij Gentse BC (dus: zoals het in de database van BadmintonVlaanderen is opgenomen). Als je dit ondertussen veranderd hebt, stuur aub een bericht naar info@gentsebc.be 


## Agenda en speelmomenten
Vie het shuttletje kom je in de agenda terecht. Hier kan je alle speelmomenten zien en de locatie wanneer er gebadmintond kan worden. 
Je ziet hier enkel de agenda voor de groep waarvoor je ingeschreven bent (dus volwassenen zullen de jeugdkalender niet zien) en  activiteiten voor de hele club vb FUNtornooi. Voor sommige activiteiten moet je ook inschrijven, dus is duidelijk aangegeven als er een inschrijvingsformulier is. 

Wil je de Gentse BC agenda synchroniseren met jouw persoonlijke agenda: zie hier een instructiefilmpje.
https://www.youtube.com/watch?v=nl3h87faMzg&ab_channel=Twizzit



## Startscherm
![Twizzit](/images/Twizzit_start.jpeg)

Shuttletje = Planning
<br> Agenda: Al jouw speelmomenten en alle clubactiviteiten die hebben plaatsgevonden of nog gaan plaatsvinden. Door te klikken op een activiteit krijg je vervolgens meer info over plaats en uur waar de activiteit doorgaat.
<br> Groepen: bekijk in welke groep(en) je bent ingeschreven
<br> Notificaties: Hier zullen de laatste clubnieuwsbrieven gepost worden, geplande activiteiten, inschrijvingen voor activiteiten …
<br> Contact details: Bekijk zeker ook eens je persoonlijke gegevens. Je kan alles zelf aanpassen, behalve je naam, je geboortedatum en je lidmaatschap. Is er iets fout? Verbeter het zelf of als je het niet kunt, laat het ons dan weten, dan doen wij het nodige.



Heb je nog vragen over Twizzit? Aarzel dan niet om een bestuurslid aan te spreken of stuur een mailtje naar info@gentsebc.be




---
date: 2025-08-19T12:00:00+02:00
draft : false
title : "Volwassenen"
slug : 'volwassenen'
---
{{< alert-box type="info">}}
**Voor wie?** Volwassenen en jongeren vanaf 16 met een minimum spelniveau  
**Wanneer en waar?** er zijn 4 [speelmomenten]({{< ref "/speeluren" >}}) per week waarop je kan komen spelen. Je beslist zelf hoe vaak, hoelang en wanneer je komt en wanneer.  

{{< table table table-striped table-bordered >}}
| Lidgeld  | seizoen 2025-2026 | competitiespeler | tornooispeler | recreant |
| ----------- | ----------- | ----------- | ----------- | ----------- |
| 1 sept – 31 aug | volledig seizoen | 150 € (1 ploeg) <br> 175 € (2 ploegen) | 125 € |  105 € |
| 1 jan – 31 aug | 3/4 seizoen | 120 € | 110 €|  85 € |
| 1 april – 31 aug | half seizoen | - | 80 €|  55 € |
| 1 juni – 31 aug | zomerseizoen | - | - |  35 € |
{{< /table >}}
{{</ alert-box >}}


# Ons concept

Iedereen is welkom bij Gentse BC, zowel competitief als recreatief, beginners en gevorderden. Er wordt geen startniveau verwacht, maar wel inzet bij het spelen. Volwassenen en jongeren vanaf 16 met een minimum spelniveau kunnen aansluiten bij de sessies.

Ons concept is eenvoudig: je komt gewoon af naar een speelmoment en speelt dan een wedstrijd tegen de mensen op dat moment aanwezig. Iedereen speelt met iedereen (van ongeveer hetzelfde niveau). Zo verhoog je jouw spelniveau en leer je ook andere mensen kennen.

Er worden ter plaatse duo’s gevormd met de aanwezige personen en wedstrijdjes onder elkaar gespeeld. Na afloop verlaat je het terrein en worden nieuwe duo’s gevormd voor een volgende wedstrijd. Enkelspel mag natuurlijk ook, maar alleen wanneer het niet te druk is in de zaal.

# Interesse?

Je mag 3x gratis komen testspelen.
We organiseren ook regelmatig [introductiemomenten]({{< Ref "intromoment" >}}) voor nieuwe leden, meestal in het begin van het seizoen en na nieuwjaar. Zo proberen we de instap en drempelvrees zo laag mogelijk te houden.

Is er geen intromoment in de nabije toekomst, dan mag je gewoon naar een speelmoment komen. Zo kan je meteen meespelen en proeven van de sfeer op het veld. Breng je racket en pluimen mee, spreek een paar mensen langs de kant aan om een match te spelen en je bent vertrokken. Bij ons speelt iedereen tegen iedereen.
Uiteraard geven we je graag een woordje uitleg en koppelen we je aan enkele mensen met vergelijkbaar spelniveau of ervaring indien nodig. Wel graag een seintje vooraf op info@gentsebc.be wanneer je zou langskomen. Dan kan de avondverantwoordelijke reeds op hoogte zijn.

Wens je lid te worden, dien je het [inschrijvingsformulier]({{< ref "word-lid" >}}) in te vullen. Je krijgt nadien een factuur toegestuurd. Na betaling van het lidgeld ben je officieel ingeschreven en kan je onbeperkt spelen bij ons.

# Lidgeld

Als lid kom je zoveel spelen als je wilt.
Het lidgeld van Gentse BC omvat ook de verzekering en aansluiting bij Badminton Vlaanderen, de vlaamse badminton federatie.

Geen gast- of kansentarief van toepassing voor zomerbadminton.

## Uitpas
{{< figure src="/img/UiTpas.jpg" width="30%">}}

Indien je aangesloten bent bij UiTPAS en in aanmerking komt voor het kansentarief, kan je ook bij Gentse BC een korting krijgen van 80% op het lidgeld. Heb je recht op een kansentarief via UiTPAS, vul zeker jouw uitpasnummer in bij je aanvraag tot lidmaatschap, of geef het door aan de penningmeester.  
Opgelet: het kansentarief wordt elk jaar opnieuw bekeken. De korting geldt niet voor spelers die enkel willen aansluiten voor zomerbadminton.


## Betalingstermijn
De betaling van het lidgeld is voldoende bewijs om lid te blijven van onze club of lid te worden.  Deze betaling ontvangen we dan ook graag zo snel mogelijk. Je krijgt hiervan elk jaar een melding per email en/of via twizzit. Zorg ervoor dat je gegevens op Twizzit up to date zijn.

# Verzekering

De Gentse BC is verzekerd voor alle ongevallen die gebeuren op de officiële speelmomenten. Vanaf 01/01/2010 is de verzekeraar “Arena”. Je hebt wel een getuige nodig die jouw ongeval bevestigt.  
[Meer info]({{< Ref "/clubinfo/documenten/" >}})

# Competitie & tornooien

Alle spelers van de Gentse BC krijgen de kans om competitie te spelen. Elk jaar rond april worden de competitieploegen voor het komende seizoen samengesteld. Hiervoor wordt tijdig een mail naar alle spelers verstuurd. Heb je interesse om competitie te spelen? Laat dan zeker iets weten op competitie@gentsebc.be.

Bij de Gentse BC is het ook mogelijk om enkel tornooien (welke ook in aanmerking komen voor een klassement) te spelen zonder competitie verplichting.  
[Meer info]({{< Ref "/groepen/competitie" >}})
# Trainingen

Jaarlijks worden een aantal trainingssessies georganiseerd, toegankelijk voor wie lid is bij Gentse BC. Deze lessenreeks vindt 2x per jaar plaats, van september tot december en van januari tot mei (ongeveer 12 lessen per reeks), voor zowel beginners als gevorderden. Meer informatie zal je terugvinden via een bericht op [Twizzit]({{< Ref "/clubinfo/twizzit" >}}). Wees er op tijd bij om je in te schrijven. Hou daarom Twizzit in de gaten!

Meer details, trainingsmateriaal en foto's kan je [hier]({{< Ref "training" >}}) terugvinden.

# Clubkampioenschap

Elk seizoen spelen we binnen één of meerdere speelmomenten een mini tornooi onder alle GentseBC spelers die willen deelnemen. Wie wil nou niet 1 jaar clubkampioen zijn? :-) Altijd een sportieve & gezellige avond. 

Meer details en de erelijst kan je [hier]({{< Ref "clubkampioenschap" >}}) terugvinden.




